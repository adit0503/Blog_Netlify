<!DOCTYPE html>
<html lang="mr">

<head>

  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">

  <meta property="og:title" content= " बाबा - एक आदरांजली "/>
  <meta property="og:description" content=" डाॅ. नंदिनी देशमुख-लोंढे "/>
  <meta property="og:image" content="https://bhoolbhulaiyaa.netlify.app//img/meta_ig.jpeg" />
  <meta property=”og:type” content=”article” />

  <title>  </title>

  <!-- Bootstrap core CSS -->
  <link href="../css/bootstrap.min.css" rel="stylesheet">
  <!-- Custom styles for this template -->
  <link href="../css/clean-blog.min.css" rel="stylesheet">

</head>

<body>

  <!-- Navigation -->
  <nav class="navbar navbar-expand-lg navbar-light fixed-top" id="mainNav">
    <div class="container">
      <a class="navbar-brand" href="../index.html"> ब्लॉग </a>
    </div>
  </nav>

  <!-- Page Header -->
  <header class="masthead" style="background-image: url('../img/home_1.jpeg')">
    <div class="overlay"> </div>
    <div class="container">
      <div class="row">
        <div class="col-lg-8 col-md-10 mx-auto">
          <div class="post-heading">
            <h1> बाबा - एक आदरांजली </h1>
            <span class="meta"> डाॅ. नंदिनी लोंढे </span>
          </div>
        </div>
      </div>
    </div>
  </header>

  <!-- Post Content -->
  <article>
    <div class="container">
      <div class="row">
        <div class="col-lg-8 col-md-10 mx-auto">

          <p>
          आज पिता दिन....इंग्लिश रीती रिवाजानुसार का होईना पण वडिलांसाठी आदरांजली वाहण्यासाठी नक्कीच निमित्त लाभले आहे..!
          </p>

          <p>
          खरं म्हणजेआजवर वडिलांचे कर्तृत्व आणि महती आईप्रेमापुढे नेहमीच झाकोळली गेली आहे. साहजिकच आहे...नऊ महिने कळा सोसून ती लेकराला जन्म देते. जगभरातल्या लेखक, कवींनी सुध्दा आईच्याच थोरवीचे गोडवे गायले आहेत. त्यामुळे वडिलांसाठीच केलेली ही कविता खरोखरीच ऐकण्यासारखी आहे. कवी मात्र अनामिक आहे...
          </p>

          <p>
          "आई मांगल्य तर बाप घराचे अस्तित्व..हेच आहे सुखी कुटूंबाचं जीवनसत्व..!<br>
          सर्वांनी उचलली आईची तळी, लेखकांनी सुध्दा दिला बापाचाच बळी.!<br>
          आईकडे असतो आसवांचा पाट बापाकडे असतो संयमाचा घाट..!<br>
          पिता आहे सुखाचा सागर, तोच आहे धैर्याचा डोंगर..!<br>
          पोट भरणारी आई राहते सर्वांच्या लक्षात, पण श्रमी बापाला विसरतो आपण क्षणात..!<br>
          देवकीचं कौतुक नक्कीच करावं पण बाळकृष्णाला डोक्यावरून आणणार्या वासुदेवाला का बरं विसरावं..?<br>
          चावला किडा तर आपण म्हणतो आई गं! पण दिसला वाघ तर मुखात येतो बाप रे..!!<br>
          छोट्या संकटांना चालते आई पण वादळं झेलतांना आठवतो बाप..!<br>
          बापाची वेदना समजते त्यांची लेक, म्हणूनच बापलेकीचं नातं असतं नेक...!!!!"
          </p>

          <p>
          प्रा.बी जे देशमुख....म्हणजेच प्रा भीमराव जानराव देशमुख...85 वर्षांपूर्वी विदर्भातल्या चांदूर रेल्वे या तालुक्यातल्या निंभा या छोट्याश्या गावी जन्मले...पाच भावंडामधील चौथा नंबर! परिस्थिती बेताचीच...त्यात काही वर्षांतच पितृछत्र हरपले आणि मग सुरू झाला जीवनाशी संघर्ष!! शिकण्याची तळमळ आणि काहीतरी बनण्याची महत्वाकांक्षा हळूहळू मामांच्या आधाराने आकार घेऊ लागली. आयुष्याला दिशा मिळत गेली आणि परिश्रमाने 'भीमराव मास्तर' म्हणून पदोन्नती झाली पण सततच लढायचं, झगडायचं आणि पुढे जायचं या वृत्तीमुळे त्यांना स्वस्थ बसवेना...अल्पसंतुष्ट राहून प्रगती होत नाही ही त्यांची धारणा असे .आईसारखी कामसू, कष्टाळू आणि गृहकृत्यदक्ष पत्नी लाभल्यानंतर पुढच्या शिक्षणासाठी चालना मिळाली. घराची आघाडी आईकडे सोपवून देत त्यांनी निग्रहाने प्रयत्न चालू ठेवले. असंख्य वेळा अपयश आले, आर्थिक विवंचना वाढल्या आणि अर्थातच आम्हा सर्व भावंडांच्या जबाबदाऱ्या वाढल्या. पण अत्यंत हिकमतीने त्यांनी प्राध्यापक पदापर्यंत भरारी मारली...अर्थात त्याचे श्रेय बाबांबरोबरच आईलाही आहे...!!
          </p>

          <p>
          मी आम्हा सर्वांमध्ये शेंडेफळ! लहानपणापासूनच जरा जास्तच विचारांमध्ये रमणारी असल्याने बाबांचं व्यक्तिमत्व थोडं तटस्थपणे पाहतांना मला ते खूपच उत्तुंग वाटत असे.कुठल्याही प्रसंगी अत्यंत धिरोदात्तपणे तोंड देवून ,आलेलं संकट टळणार याची खात्री असे.मुलांच्या ऍडमिशनचा प्रश्न असो किंवा शेतीचा प्रश्न असो, स्वतःहून पाय झिजवत असंख्य ठिकाणी जाणार आणि आपल्याला हवं ते घडवून आणणार याबद्दल शंका नसे..अगदी नातवंडांच्या सुध्दा ऍडमिशनबाबत आणि एकूण प्रगती साठी ते तेवढ्याच धडाडीने पुढे येत..!! सार्वजनिक जीवनातही कुठल्याही समारंभांमध्ये राजकारण्यांपासून, बुथ्दीवंतांपासून ते सर्वसामान्य लोकांपर्य॔त, सर्वांशीच त्याच मित्रत्वाने वागण्याची अनोखी हातोटी त्यांना लाभली होती.."मुसंडी मारणे"हा वाक्प्रचार त्यांच्या बाबतीत अगदी चपखल लागू पडायचा..!! आणि हे सर्व स्वतःवर असणारा दुर्दम्य विश्वास या एकाच गोष्टीमुळे शक्य झाला होता..!! शिस्तबध्द आयुष्य जगणे आणि आयुष्याचा मनमुराद आनंद घेणे हे खरोखरी आजही आम्ही त्यांच्याकडून शिकण्याचा प्रयत्न करीत आहोत.!! पर्यटनाचा आनंदही त्यांनी त्यांच्या व्यक्तिप्रपंचामुळे खूप लुटला..! 'आयुष्यात जमेल तशी' दुसऱ्याला सतत मदत करीत राहणे हे सूत्र त्यांनी थोड्याफार सोशल वर्क च्या आधारे साध्य करून घेतलं..! खर्या अर्थी "मॅरेज ब्युरो"न चालवता देखील त्यांच्या डोक्यात कायमच वधूवर मंडळाची सूची तयार असे....आमच्या लेखी अश्याप्रकारच्या "लष्कराच्या भाकऱ्या"ते अत्यंत आवडीने भाजत असत..!!
          </p>

          <p>
          प्रत्येक माणसांतच योग्य अयोग्य गुण असतात...फक्त लहानपणी आपण फार एकांगी विचार करीत असतो...मोठे झाल्यावर मागे वळून बघतांना ह्याचा निरपेक्ष निवाडा आपण करू शकतो..!! बाबा थोडे हट्टाग्रही आणि एककल्ली domonating होते असं कधी कधी वाटायचं...पण परिस्थितीच माणसाला तसं बनवीत असते..आयुष्यात एकमेकांच्या स्वभावानुसार तशी पूरक भूमिका घेतली जाते हे ही पटत गेलं..!!
          </p>

          <p>
          बाबांचा सार्वजनिक जीवनाकडचा ओढा,वेळी अवेळी येणारे पै पाहुणे आणि आदरातिथ्याचा कडेलोट त्यामुळे आईवरती खूप भार पडे...!पण त्यातनं त्यांना मिळणारा आनंद,सतत वाढता मित्रपरिवार आणि सर्वांचा मिळणारा आदर प्रेम ह्याची मोजदादच लागत नसे..!मी सर्व मदत करीन पण श्रेयही मला मिळाले पाहिजे ही त्यांची रास्त अपेक्षा त्यांचा भ्रमनिरास करीत असे...."forget and forgive...show must go on..."ह्या त्यांच्या वृत्तीमुळेच ते कशातही अडकून पडले नाही..!!बाबा आम्हा सर्वांचे "आधारवड"होते..काहीतरी मार्ग नक्की निघेल असं म्हणणारे बाबा आजही आम्हाला दीपस्तंभासारखे आहेत...!! बाबा आपल्यात नसले तरी त्यांच्या ह्या स्मृती पावलापावलावर मार्गदर्शन करीत आहेत असे वाटत राहते...!!
          </p>

          <p>
              पाय तर सर्वांचेच मातीचे<br>
              पण मन असावे ना माणसाचे<br>
              जमिनीवर चालायचे<br>
              म्हणून किडामुंगी का व्हायचे?<br>
              परिपूर्तीचे यशाचे स्वप्न<br>
              माणसानेच तर पाहायाचे<br>
              स्वप्न सत्यात आणायला<br>
              प्रयत्नांचे मात्र पर्वत उभारायचे...!!!!
          </p>

          <p>
          हेच बाबांच्या जीवनाचे सूत्र होते..!!<br>
          या जाणीवेची वात ह्रुदयात कायम तेवत ठेवण्याचा प्रयत्न करणारे आम्ही आजही तुम्हाला कुठेतरी शोधित आहोत...पोकळीचा थांग लावायचा प्रयत्न करीत आहोत...!!
          </p>

        </div>
      </div>
    </div>
  </article>
  <hr>

  <footer>
    <div class="container">
      <div class="row">
        <div class="col-lg-8 col-md-10 mx-auto">
          <p class="copyright text-muted">Copyright &copy; Adit0503 - All Rights Reserved</p>
        </div>
      </div>
    </div>
  </footer>

  <!-- firebase connection  -->
  <script src="https://www.gstatic.com/firebasejs/7.14.5/firebase-app.js"></script>
  <script src="https://www.gstatic.com/firebasejs/7.14.5/firebase-database.js"></script>
  <!-- add comments -->
  <script src="../js/comments.js"></script>

</body>

</html>
