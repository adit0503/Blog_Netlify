<!DOCTYPE html>
<html lang="mr">

<head>

  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">

  <meta property="og:title" content= " डाॅ.संजय देशमुख - चतुरस्त्र "/>
  <meta property="og:description" content=" डाॅ. नंदिनी लोंढे "/>
  <meta property="og:image" content="https://shubhangiwrites.netlify.app/img/meta_ig.jpeg" />
  <meta property=”og:type” content=”article” />

  <title> डाॅ.संजय देशमुख - चतुरस्त्र </title>

  <!-- Bootstrap core CSS -->
  <link href="../css/bootstrap.min.css" rel="stylesheet">
  <!-- Custom styles for this template -->
  <link href="../css/clean-blog.min.css" rel="stylesheet">

</head>

<body>

  <!-- Navigation -->
  <nav class="navbar navbar-expand-lg navbar-light fixed-top" id="mainNav">
    <div class="container">
      <a class="navbar-brand" href="../index.html"> ब्लॉग </a>
    </div>
  </nav>

  <!-- Page Header -->
  <header class="masthead" style="background-image: url('../img/home_1.jpeg')">
    <div class="overlay"> </div>
    <div class="container">
      <div class="row">
        <div class="col-lg-8 col-md-10 mx-auto">
          <div class="post-heading">
            <h1> डाॅ.संजय देशमुख - चतुरस्त्र </h1>
            <span class="meta"> डाॅ. नंदिनी लोंढे </span>
          </div>
        </div>
      </div>
    </div>
  </header>

  <!-- Post Content -->
  <article>
    <div class="container">
      <div class="row">
        <div class="col-lg-8 col-md-10 mx-auto">

            <p>
            "उद्या पहाटे पहिल्या प्रहरी सिंहगडावर चढाई करायची आहे..!"
            असे बालराजांचे फर्मान निघाल्यावर आम्ही तयारीला लागलो.सकाळच्या गजरात आम्हाला जणू तुतार्यांचाच भास झाला..!
            तानाजी मालुसरेंना प्रणाम करून सर्व जामानिमा करून आम्ही सिंहगडाच्या दिशेने कूच केले.उधळलेले घोडे पायथ्याशी पोहोचताच आमच्या ध्यानात आले की उगवतीला अजून चाहूलही लागली नव्हती...आम्ही मनात मांडे खाऊ लागलो...आज आपणच गडावर झेंडा फडकवणार..!!
            </p>

            <p>
            शिवाजी महाराजांचे नामस्मरण करून गडावर स्वारी सुरू केली...मन इतके भूतकाळात रमून गेले की पक्ष्यांचे आरवणे देखील आम्हाला घोड्यांच्या टापा आणि खिंकाळण्यासारखे वाटू लागले...समस्त मावळे मंडळींना वंदन करून आवेशात आम्ही आता दरवाज्याजवळ पोहोचणार इतक्यात..."काय आज भल्या पहाटे इकडे कुठे..?"
            तानाजी वाट बघतोय की काय असे वाटून चमकून वर बघितले...तर साक्षात डाॅ संजय देशमुख छत्रपतींच्या जरबयुक्त आवाजात आम्हाला विचारीत होते...!
            खट् कन आम्ही भूतलावर आदळलो...अरेरे..!!
            म्हणजे हे झेंडा रोवून गड उतरते झाले तर..!!
            कसंनुसं हसून आम्ही मान डोलावताच त्यांनी आम्हाला बयान केले की ते भल्या पहाटे तीन वाजताच गडावर चढून गेले...!!
            झालं...!
            आमच्यातला उरला सूरला मावळ्याचा आवेश पण नाहीसा झाला...!!!
            </p>

            <p>
            गेले कित्येक वर्षे या अश्या अघोरी वेळेत डाॅ. देशमुख आपल्या निवडक भरोश्याच्या सरदारांबरोबर सिंहगड चढून जात आहेत...इथले सारे दगड ,तट ,दरवाजे ,बुरूज त्यांना चांगलेच ओळखतात.!!
            अगदीच सिंहगड नाही जमला तर गेलाबाजार वेताळ टेकडी आहेच...आणि तेही अशक्य झालं तर onco OT पर्यंतचे जिने आहेतच..!!
            पराकोटीचा फिटनेस आणि निसर्गाशी जुळलेली नाळ या गोष्टींमुळेच डाॅ देशमुख हा आपला छंद वर्षानुवर्षे जपत आलेले आहेत..!
            त्यातनं मिळणार्या ऊर्जेमुळे दिवसभरात ऑपरेशन् स, OPD, social activities आणि मित्रमंडळींसाठी वेळ ह्याची चांगली सांगड घालू शकतात...कर्करोग या सतत मृत्युशीच गाठ असणार्या क्षेत्रात ते खंबीरपणे पेशंटसोबत अहोरात्र लढत असतात...त्यात पेशंट च नव्हे तर त्यांचे कुटुंबिय ,नातलग या सर्वांशी त्याच उत्साहाने सतत मनोबल कायम ठेवण्याचा प्रयत्न करीत असतात..!
            म्हणूनच आज ह्या सिध्दहस्त शल्यविशारदाला पुणे शहरात कोण ओळखत नाही..?
            त्यामध्ये खारीचा का होईना पण आमचाही हातभार असतो ह्याचा खूप अभिमान आहे..!
            लातूरसारख्या छोट्या शहरातून येवून पुणेकरांवर राज्य करणे काही येर्यागबाळ्याचे काम नोहे..!!
            सामाजिक जाणीव जपणार्या प्रसिध्द आईवडिलांचा अभिमान असणारे डाॅ.देशमुख तीच परंपरा पुढे चालवित आहेत....आळंदीला सुरू केलेले कॅन्सर हाॅस्पिटल हे त्यांचे समाजाप्रती दिलेले योगदानच दाखविते...!!
            </p>

            <p>
            "त्याचं काय आहे माहिती आहे का...." असे शब्द डाॅक्टर्स लाऊंजमध्ये कानावर पडले की समजायचं आता काही तरी अभ्यासपूर्ण विश्लेषण ऐकायला मिळणार आहे..!
            मग त्यांत कुठलाही विषय वर्ज्य नसतो...मते ठासून मांडण्याची कला चांगलीच अवगत आहे..!!
            विलक्षण टेंपरामेंट ..!!
            बर्फासारख्या थंड डोक्याने गुंतागुंतीच्या शस्रक्रिया करताना अचानक तेवढ्याच शांतपणे ..."trachea बहुतेक कट झालाय बरं का.."!
            असं तेच सांगू शकतात..!!
            अर्थात पेशंट स्वतःच्या पायाने घरी चालत गेल्यानंतर मस्तपैकी सगळ्यांसोबत celebrate करण्याचा दिलदारपणा ही त्यांच्याकडे आहे..!!
            म्हणूनच पेशंट् स साठी ते देवापेक्षा कमी नाहीत..!!
            </p>

            <p>
            निरनिराळे पदार्थ खाण्याची त्यांची हौस दुपारच्या जेवणाच्या डब्यात पुरेपुर दिसून येते...!
            सुगरण बायकोचं कौतुक तर कोणीही करेल पण अतिसुगरण सासूबाईंचं अभिमानाने कौतुक करणारा हा जावई खरोखर विरळा...!!
            </p>

            <p>
            अश्या या चतुरस्त्र व्यक्तिमत्त्वाच्या डाॅ देशमुखांच्या प्रगतीचा ध्वज उंचउंच फडकत राहो...त्यांना पुढील आरोग्यदायी आनंदी आणि निरामय आयुष्यासाठी खूप खूप शुभेच्छा...!!
            </p>

        </div>
      </div>
    </div>
  </article>
  <hr>

  <footer>
    <div class="container">
      <div class="row">
        <div class="col-lg-8 col-md-10 mx-auto">
          <p class="copyright text-muted">Copyright &copy; Adit0503 - All Rights Reserved</p>
        </div>
      </div>
    </div>
  </footer>


</body>

</html>
